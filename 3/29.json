["2017 - Türkiye'de Vikipedi'ye erişim engellendi.", "2011 - Birleşik Krallık'ta Galler Prensi William, Kate Middleton ile evlendi.", "2007 - İstanbul'da Çağlayan Mitingi düzenlendi.", "2005 - Suriye, 29 yıl süren işgalin ardından Lübnan'dan tamamen çekildi.", "2004 - Oldsmobile, son otomobilini üretti. Şirket, tam 107 yıldır otomobil üretimi yapıyordu.", "1992 - Los Angeles'ta çıkan halk ayaklanmasında, üç gün içinde 54 kişi öldü ve yüzlerce bina tahrip edildi.", "1991 - Bangladeş'te meydana gelen kasırga, en az 138.000 kişinin ölümüne ve 10 milyon kişinin evsiz kalmasına neden oldu.", "1968 - Hair Müzikali, Broadway'de perdelerini açtı.", "1955 - Güney Vietnam'da iç savaş başladı.", "1951 - Helsinki'de serbest stil kategorisinde ilk defa düzenlenen Dünya Güreş Şampiyonası'nı Türk Millî Takımı kazandı.", "1949 - Sabahattin Ali'yi öldüren Ali Ertegin'in yargılanmasına başlandı.", "1945 - Dachau Toplama Kampında tutulanlar, ABD Kara Kuvvetleri'ne bağlı 42. Piyade Tümeni ve diğer 7. Ordu birlikleri tarafından kurtarıldı.", "1945 - Sovyet tankları Berlin'e girdi.", "1945 - Adolf Hitler, Eva Braun ile Berlin'de evlendi ve Amiral Karl Dönitz'i veliahtı tayin etti.", "1945 - İtalya'daki Alman birlikleri teslim oldu.", "1939 - Almanya'nın Ankara Büyükelçiliğine atanan von Papen güven mektubunu sundu.", "1939 - Avrupa Güreş Şampiyonası'nda, Türk güreşçileri Yaşar Doğu ve Mustafa Çakmak, 66 ve 87 kilolarda Avrupa ikincisi oldu.", "1920 - TBMM, Hıyanet-i Vataniye Kanunu'nu onayladı.", "1916 - Kut'ül Ammare Kuşatmasında, Halil Kut Paşa komutasındaki 6. Ordu, Irak cephesinde Kut'ül Ammare kasabasında İngiliz Mezopotamya ordusunu teslim aldı.", "1903 - Alberta, Kanada'da meydana gelen toprak kaymasında 70 kişi öldü."]