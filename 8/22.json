["2018 - İran'nın Ahvaz şehrinde bir askeri geçit törenine silahlı saldırı gerçekleşti. Saldırıda 25 kişi öldü, 70 kişi yaralandı.", "2002 - İsrail birliklerinin, militanları yakalama gerekçesiyle Gazze'de düzenlediği operasyon sırasında çıkan çatışmada 9 Filistinli öldü.", "2002 - Almanya'da Şansölye Gerhard Schröder'in liderliğindeki Sosyal Demokratlar, genel seçimlerden birinci parti olarak çıktı.", "2000 - Bakanlar Kurulu, Kopenhag Kriterleri ile paralel olan İnsan Hakları Raporunu kabul etti.", "1993 - New York Metropolitan Müzesi, \"Karun Hazinesi\"ni Türkiye'ye geri göndermeye karar verdi.", "1986 - 12 Eylül darbesi sonrası Alparslan Türkeş, ilk kez Milliyetçi Çalışma Partisi'nin (MÇP) İstanbul mitinginde konuştu.", "1984 - Gökova Körfezi'nde termik santral kurulmasına karşı çıkan köy kadınları eylem yaptılar.", "1980 - İran-Irak Savaşı başladı.", "1964 - Cumhurbaşkanı Cemal Gürsel, \"Yassıada Yargılamaları\" hükümlüleri; Refik Koraltan, Rüştü Erdelhun, Selim Yatağan ve Nedim Ökmen'i hastalık nedeniyle affetti.", "1958 - CHP Genel Başkanı İsmet İnönü, \"Demokrasiye paydos demeye Demokrat Parti Genel Başkanı'nın gücü yetmeyecektir\" dedi.", "1950 - Yeni Baştan gazetesinin kurucusu ve yazarı Aziz Nesin hakkında gıyabi tutuklama kararı verildi. Nesin, \"Sosyal düzeni yıkmaya yönelik yayın\" yapmakla suçlanıyor.", "1940 - Bakanlar Kurulu, İstanbul'da çıkan Le Journal d'Orient gazetesini yedi gün süreyle kapattı. Gazetenin resmi dış politikaya aykırı yayın yaptığı ileri sürüldü.", "1939 - Dikili ve çevresinde deprem: 100'den fazla kişi öldü. Dikili ve Karaburun tamamen yıkıldı.", "1919 - Türkiye İşçi ve Çiftçi Sosyalist Fırkası kuruldu.", "1903 - Italo Marchioni, dondurma külahının (kornet) patentini aldı.", "1864 - Rus birlikleri Çernyayev komutasında Çimkent'i ele geçirdi[1]", "1792 - Fransa'da Cumhuriyet ilan edildi."]